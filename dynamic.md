<div dir='rtl' lang='he'>

# תכנון רכיבים דינאמיים במשחק

## 1. מאפיינים עיקריים של העצמים במשחק

### רכיבים דינאמיים
הרכיבים הדינאמיים המרכזיים במשחק הם:

- **השחקן** – תנועה וקפיצה.
- **מערכת ההקלטה והשכפול** – קיימות שתי מערכות:
  - מערכת ליצירת שכפול יחיד.
  - מערכת ליצירת מספר שכפולים.
  
  על אף הדמיון בין המערכות, בחרנו להפריד ביניהן מטעמי נוחות וחלוקת אחריות. המערכת לשכפול יחיד פשוטה יותר, נוחה לבדיקה ומתאימה לשלבים בסיסיים, בעוד שהמערכת המורחבת מיועדת לשלבים מורכבים הדורשים תיאום בין מספר שכפולים.
- **זמן השכפולים** – ברירת המחדל היא 10 שניות. זהו זמן שמאפשר לשחקן גם להבין את השלב וגם לפתור אותו, אך אינו ארוך מדי. בשלבים מאתגרים יותר הזמן מתקצר.
- **קיר נע** – נע כלפי מעלה במהירות משתנה, ניתן לבחור את כמות הכפתורים שתגרום לו להיפתח (וגם איזה כפתורים).
- **דגל + כפתור** – מאפשרים מעבר לשלב הבא.
- **אויב** – נע במהירות קבועה ומחליף כיוון בעת התנגשות.

### קביעת המאפיינים המספריים
קביעת הערכים בוצעה בשיטת **ניסוי וטעייה**: התחלנו מערכים נמוכים והעלינו אותם בהדרגה עד להגעה לאיזון נוח למשחק.

- **שחקן** – מהירות שאינה איטית מדי אך גם לא מהירה מדי.
- **אויב** – מהירות מאתגרת, אך כזו שעדיין איטית יותר ממהירות השחקן.
- **קיר** – המהירות והגובה משתנים לפי השלב.  
  בשלבים פשוטים נוצר פתח קטן בלבד, ואילו בשלבים הדורשים תיאום מורכב העלינו את המהירות והגובה, כך שהשחקן צריך גם ללחוץ על כפתור וגם להספיק לעבור את הקיר בזמן.

בכל סצנה בוצעו מספר ניסיונות משחק על מנת לבדוק את נוחות הפתרון, דבר שסייע רבות בבחירת הערכים הסופיים.

#### ערכים התחלתיים:
- **שחקן** – מהירות: 5, כוח קפיצה: 10  
- **קיר**:
  - שלבים פשוטים: גובה מקסימלי 3, מהירות 5  
  - שלבים מורכבים: גובה 8, מהירות 4  
- **אויב** – מהירות 3 (איטית יותר מהשחקן)  
- **טיימר שכפולים** – ברירת מחדל 10 שניות, ובשלבים מאתגרים 5 שניות

---


## 2. מיקומים של החפצים העיקריים במשחק

### רכיבים מרכזיים
הרכיבים הקבועים ברוב השלבים:
- אדמה
- שחקן
- קיר
- דגל

האדמה ממוקמת בתחתית המסך.  
השחקן מתחיל בצד שמאל של המסך, בעוד שהקיר והדגל נמצאים בצד ימין.  
מבנה זה מבוסס על מוסכמה מוכרת במשחקי פלטפורמה – תנועה משמאל לימין עד לסיום השלב.

שאר הרכיבים (כפתורים, קומות ואויבים) משתנים בהתאם לדרישות השלב.

עבור דוגמה למפה נביא קטע מתוך שלב שמייצג את התמונה הכללית של מבנה השלבים 

<img src="GameMap.JPG" width="400">

---

## 3. התנהגויות עיקריות של עצמים ודמויות (NPC)

במשחק קיימים שני סוגי NPC עיקריים: **השכפולים** ו־**האויבים**.

### שכפול
השכפול מחקה באופן מלא את פעולות השחקן – תנועה, קפיצה ואנימציות.  
מטרת המנגנון היא שחזור מדויק של צעדי השחקן לצורך פתרון חידות.

תופעה מורכבת הנובעת מכך היא הצורך להימנע מהתנגשות בין השחקן לשכפול – התנגשות כזו פוסלת את השלב ודורשת תכנון מדויק מראש.

### אויב
האויב מתנהג בצורה פשוטה: נע קדימה ואחורה ומשנה כיוון בעת (כמעט) התנגשות.  
תפקידו לשמש מכשול גם עבור השחקן וגם עבור השכפול, כאשר התנגשות איתו גורמת לפסילה.

---
## 4. מערכת כלכלית

למשחק אין מערכת כלכלית, מאחר והוא מוגדר כמשחק פאזל.  
אם הייתה מתווספת מערכת כזו, היא יכלה להתבסס למשל על איסוף תפוחים במהלך השלב, המשמשים כמטבע לרכישת סקינים חדשים או שינויים קוסמטיים.

---

## 5. מידע לשחקן ונקודת מבט

המשחק משתמש ב־**מסך קבוע** – השחקן רואה בכל רגע את כל השלב.  
בחירה זו נעשתה כדי לאפשר לשחקן גישה מלאה לכל המידע הדרוש לפתרון החידה.

בשל מגבלת הזמן של מערכת ההקלטה והשכפול, שימוש במצלמה עוקבת היה מקשה מאוד על תכנון ותיאום הפעולות.

---


## 6. שיטת השליטה של השחקן

השליטה במשחק היא שילוב של שליטה ישירה ועקיפה:

- שליטה ישירה – השחקן שולט באופן מלא בתנועותיו.
- שליטה עקיפה – השחקן שולט בשכפול דרך תכנון מוקדם של פעולותיו.

לעיתים, למרות תכנון נכון, השכפול עלול להתנגש באויב או בשחקן עצמו – דבר שמוסיף לאתגר.

---

## 7. בחירות ואסטרטגיות במשחק

האסטרטגיה המרכזית במשחק היא **תכנון ותיאום**.  
ברוב השלבים קיימת דרך פתרון מובילה אחת שמאפשרת פתרון יעיל ומהיר.  
בחלק מהשלבים קיימת למעשה דרך אחת בלבד, גם אם נראה שיש יותר.

ישנם שלבים בהם קיימות מספר דרכי פתרון, אך אחת מהן נוחה וברורה יותר מהשאר.

אסטרטגיה פחות מומלצת, אך נפוצה אצל שחקנים בתחילת המשחק, היא ניסיון חוזר ללא תכנון מוקדם.  
למרות שניתן לעבור כך שלבים, גישה זו לרוב אורכת זמן רב יותר לעומת הבנת השלב ותכנון מדויק מראש.

</div>
